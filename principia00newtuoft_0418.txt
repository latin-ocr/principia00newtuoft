376 DE MOTU CORPORUM

Corol. 2. Si fluidum in vase cylindrico longitudinis infinitae
contineatur, & cylindrum alium interiorem contineat, revolvatur autem
cylindrus uterque circa axem communem, sintque revolutionum
tempora ut ipsorum semidiametri, & perseveret fluidi pars unaquaeque
in motu suo ε erunt partium singularum tempora periodica ut ipsarum
distantiae ab axe cylindrorum.

Corol. 3. Si cylindro & fluido ad hunc modum motis addatur vel
auferatur communis quilibet motus angularis ; quoniam hoc novo

motu non mutatur attritus mutuus partium fluidi, non mutabuntur

motus partium inter se. Nam translationes partium ab invicem

pendent ab attritu. Pars quaelibet in eo perseverabit motu, qui, attritu ”

utrinque in contrarias partes fact0‚ non magis acceleratur quam
retardatur. Δ

Corol. 4. Unde si toti cylindrorum & fluidi systemati auferatur
motus omnis angularis cylindri exterioriS, habebitur motus fluidi in
cylindro quiescente.

Corol. 5. Igitur si fluido & cylindro exteriore quiescentibus,
revolvatur cylindrus interior uniformiter; communicabitur motus
circularis fluido, & paulatim per totum fluidum propagabitur; nec
prius desinet augeri quam fluidi partes singulae motum corollario
quarto definitum acquirant.

Corol. 6. Et quoniam fluidum conatur motum suum adhuc latius
propagare, hujus impetu circumagetur etiam cylindrus exterior nisi
violenter detentus; & accelerabitur ejus motus quoad usque tempora
periodica cylindri utriusque aequentur inter se. Quod si cylindrus
exterior violenter detineatur, conabitur is motum fluidi retardare;
& nisi cylindrus interior vi aliqua extrinsecus impressa motum
illum conservet, efficiet ut idem paulatim cesset.

Quae omnia in aq'ua profunda stagnante experiri licet.

..μη-«ι..- -ι-ι· - , ” , . 'A .-

¹ 1

j ζ

3 Α

ἵ

