 

LEGES MOTUS. 2 7

progressus cunei secundum determinationem vis a malleo in ipsum
impressae, ad velocitatem qua partes ligni cedunt cune0, secundum
lineas faciebus cunei perpendiculares. Et par est ratio machinarum
omnium. ⁴

Harum efficacia & usus in eo solo consistit, ut diminuendo velo-
citatem augeamus vim, & contra: Unde solvitur in omni aptorum
’ instrumentorum genere problema, Datum pondus data vz‘ movendi,
aliamve datam resistentiam vi data superandi. Nam si machinae
ita formentur, ut velocitates agentis & resistentis sint reciproce ut
vires; agens resistentiam sustinebit : & majori cum velocitatum dis-
paritate eandem vincet. Certe si tanta sit velocitatum disparitaS,
ut vincatur etiam resistentia omniS, quae tam ex contiguorum &
inter se labentium corporum attritione, quam ex continuorum & ab
invicem separandorum cohaesione & elevandorum ponderibus oriri
solet; superata omni ea resistentia, vis redundans accelerationem
motus sibi proportionalem, partim in partibus machinae, partim in
corpore resistente producet. Caeterum mechanicam tractare non
est hujus instituti. Hisce volui tantum ostendere, quam late pateat
quamque certa sit lex tertia motus. Nam si aestimetur agentis actio
ex ejus vi & velocitate conjunctim; & similiter resistentis reactio
aestimetur conjunctim ex ejus partium singularum velocitatibus &
viribus resistendi ab earum attritione, cohaesione, pondere, & accel-
eratione oriundis; erunt actio & reactio, in omni instrumentorum
usu, sibi invicem semper aequales, Et quatenus actio propagatur
per instrumentum. & ultimo imprimitur in corpus omne resistenS,
ejus ultima determinatio determinationi reactionis semper erit
contraria.

