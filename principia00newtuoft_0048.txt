6 DEFINI TI ONES.

Porro attractiones & impulsus eodem sensu acceleratrices δι
motrices nomino. Voces autem attractioniS, impulsuS, vel propen-
sionis cujuscunque in centrum, indifferenter & pro se mutuo promiscue
usurpo; has vires non physice sed mathematice tantum considerando.
Unde caveat lector, ne per hujusmodi voces cogitet me speciem vel
modum actionis causamve aut rationem physicam alicubi definire, vel
centris (quae sunt puncta mathematica) vires vere & physice tribuere;
si forte aut centra trahere, aut vires centrorum esse dixero,

Sclzolz'um.

Hactenus voces minus notaS, quo sensu in sequentibus accipiendae
sint, explicare visum est. Tempus spatium, locus & motuS, sunt
omnibus notissima. Notandum tamen, quod vulgus quantitates
hasce non aliter quam ex relatione ad sensibilia concipiat. Et
inde oriuntur praejudicia quaedam, quibus tollendis convenit easdem
in absolutas Sc relativaS, veras & apparenteS, mathematicas & vulgares
distingui.

I. Tempus absolutum, verum, & mathematicum, in se & natura
sua sine relatione ad externum quodviS, aequabiliter fluit, alioque
nomine dicitur duratio ς Relativum, apparenS, ἃ vulgare est sensibilis
& externa quaevis durationis per motum mensura (seu accurata
seu inaequabilis) qua vulgus vice veri temporis utitur; ut hora, dies,
111611515, annuS.

II. Spatium absolutum, natura sua sine relatione ad externum
quodviS, semper manet similare & immobile: Relativum est spatii
hujus mensura seu dimensio quaelibet mobilis, quae a sensibus nostris
per situm suum ad corpora definitur, ἃ a vulgo pro spatio immobili
usurpatur: uti dimensio spatii subterranei, aerii vel coelestis definita
per situm suum ad terram. Idem sunt spatium absolutum &
relativum, specie & magnitudine; sed non permanent idem semper
numerO. Nam si terra, verbi gratia, moveatur, spatium aeris nostri,
quod relative & respectu terrae semper manet idem, riunc erit una Α

pars spatii absoluti in quam aer transit, nunc alia pars ejus; & sic
absolute mutabitur perpetuo,

