484 DE MUNDJ SYSTEMA TE

Corol. 1. Splendent igitur cometae luce solis a se reflexa.

Corol. 2. Ex dictis etiam intelligitur cur cometae tantopere sre-
quentant regionem solis, Si cernerentur in regionibus longe ultra
saturnum, 'deberent saepius apparere in partibus soli oppositis, Forent
enim terrae vicinioreS‚ qui in his partibus versarentur; & sol
interpositus obscuraret caeteros, Verum‘ percurrendo historias
cometarum reperi quod quadruplo vel quintuplo plures detecti sunt
in hemisphaerio solem versus quam in hemisphaerio oppositO, praeter
alios proculdubio non paucos quos lux solaris obtexit. Nimirum
in descensu ad regiones nostras neque caudas emittunt, neque adeo
illustrantur a sole, ut nudis oculis se prius detegendos exhibeant,
quam sint ipso jove propiores, Spatii autem tantillo intervallo .
circa solem descripti pars longe major sita est a latere terrae, quod ’
solem respicit; inque parte illa majore cometae, soli ut plurimum
vicinioreS, magis illuminari solent.

Corol. 3. Hinc etiam manifestum est, quod coeli resistentia
destituuntur. Nam cometae vias obliquas & nonnunquam cursui
planetarum contrarias secuti moventur omnifariam liberrime, 8c
motus suOS, etiam contra cursum planetarum, diutissime conservant.
Fallor ni genus planetarum sint & motu perpetuo in orbem redeant.
Nam quod scriptores aliqui meteora esse volunt, argumentum
a capitum perpetuis mutationibus ducenteS‚ fundamento carere
videtur. Capita cometarum atmosphaeris ingentibus cinguntur; &
atmosphaerae inferne densiores esse debent. Unde nubes sunt, non
ipsa cometarum corpora, in quibus mutationes illae visuntur. Sic
terra si e planetis spectaretur luce nubium suarum proculdubio
splenderet, & corpus firmum sub nubibus prope delitesceret. Sic
cingula jovis in nubibus planetae illius formata sunt, quae situm mutant
inter se, ἃ firmum jovis corpus per nubes illas difficilius cernitur.

Et multo magis corpora cometarum sub atmosphaeris 8ῑ profundioribus
ἃ crassioribus abscondi debent.

