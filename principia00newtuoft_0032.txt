xxvi EDJTORIS PRAEFA TI O.

eo nomine praeter naturam esse affirmabunt, quod ex aliis corporum
affectionibus atque adeo ex causis mechanicis originem‘ non habeat.

Dantur certe primariae corporum affectiones; quae, quoniam sunt
primariae, non pendent ab aliis. Viderint igitur annon & hae omnes

sint pariter praeter naturam, eoque pariter rejiciendae: viderint vero ’

qualis sit deinde futura philosophia.
Nonnulli sunt quibus haec tota' physica caelestis vel ideo minus

placet, quod cum Cartesz'z‘ dogmatibus pugnare & vix conciliari
posse videatur. His sua licebit opinione frui ; ex aequo autem agant
oportet: non ergo denegabunt aliis eandem libertatem quam sibi
concedi postulant. NEWTONIANAM itaque philosophiam, quae nobis
verior habetur, retinere ἃ amplecti licebit, ἃ causas sequi per
phaenomena comprobataS, potius quam fictas & nondum comprobatas,
Ad veram philosophiam pertinet, rerum naturas ex causis vere
existentibus derivare : eas vero leges quaerere, quibus voluit summus
opifex hunc mundi pulcherrimum ordinem stabilire; non eas quibus
potuit, si ita visum fuisset. Rationi enim consonum est, ut a
pluribus causiS, ab invicem nonnihil diversis, idem possit effectus
proficisci: haec autem vera erit causa, ex qua vere atque actu
proficiscitur; reliquae locum non habent in philosophia vera. In
horologiis automatis idem indicis horarii motus vel ab appenso
pondere vel ab intus concluso elatere oriri potest. Quod si oblatum
horologium revera sit instructum pondere; ridebitur qui finget
elaterem, & ex hypothesi sic praepropere conficta motum indicis
explicare suscipiet: oportuit enim internam machinae fabricam
penitius perscrutari, ut ita motus propositi principium verum explo-
ratum habere posset. Idem vel. non absimile feretur judicium de
philosophis illis, qui materia quadam subtilissima caelos esse repletOS,
hanc autem in vortices indesinentur agi voluerunt. Nam si phaeno-
menis vel accuratissime satisfacere possent ex hypothesibps suis;
veram tamen philosophiam tradidisse, & veras causas motuum
caelestium invenisse nondum dicendi sunt; nisi vel has revera existere,
vel saltem alias non existere demonstraverint. Igitur si ostensum
fuerit, universorum corporum attractionem habere verum locum in
rerum natura; quinetiam ostensum fuerit, qua ratione motus omnes
caelestes abinde solutionem recipiant; vana fuerit & merito deridenda

