· LIBER PRIMUS. 3 7

Αὒῦ, AD& Αὒὲ, Α ²1¹, AB? AB? &Q Et rursus inter
binos quosvis angulos hujus seriei inseri potest series nova angulorum
intermediorum ab invicem infinitis intervallis differentium. Neque
novit natura limitem.

Quae de curvis lineis deque superficiebus comprehensis demon-
strata sunt, facile applicantur ad solidorum superficies curvas &
contenta. Praemisi vero haec lemmata, ut effugerem taedium de-
ducendi longas demonstrationeS, more veterum geometrarum, ad
absurdum. Contractiores enim redduntur demonstrationes per
methodum indivisibilium. Sed quoniam durior est indivisibilium
’ hypothesiS, & propterea methodus illa minus geometrica censetur;
, malui demonstrationes rerum sequentium ad ultimas quantitatum
evanescentium summas & rationes, primasque nascentium, id est,
ad limites summarum & rationum deducere; & propterea limitum
illorum demonstrationes qua potui brevitate praemittere. His enim
idem praestatur quod per methodum indivisibilium; & principiis
demonstratis jam tutius utemur. Proinde in sequentibus, siquando
quantitates tanquam ex particulis constantes consideravero, vel si pro
rectis usurpavero lineolas curvas; nolim indivisibilia, sed evanescentia
divisibilia, non summas ἃ rationes partium determinatarum, sed sum-
marum & rationum limites semper intelligi; vimque talium demonstra-
tionum ad methodum praecedentium lemmatum semper revocari.

Objectio est, quod quantitatum evanescentium nulla sit ultima
proportio ; quippe quae, antequam evanuerunt, non est ultima, ubi
evanuerunt, nulla est. Sed & eodem argumento aeque contendi
posset nullam esse corporis ad certum locum, ubi motus finiatur,
pervenientis velocitatem ultimam: hanc enim, antequam corpus
attingit locum, non esse ultimam, ubi attingit, nullam esse. Et
responsio facilis est: Per velocitatem ultimam intelligi eam, qua
corpus movetur, neque antequam attingit locum ultimum ἃ motus
cessat, neque postea, sed tunc cum attingit; id est, illam ipsam ve-
locitatem quacum corpus attingit locum ultimum δε quacum motus
cessat. Et similiter per ultimam rationem quantitatum evanescen-
tium, intelligendam esse rationem quantitatum, non antequam, eva-
nescunt, non postea, sed quacum evanescunt. Pariter & ratio prima
nascentium est ratio quacum nascuntur. Et summa prima & ultima
est quacum esse (vel augeri aut minui) incipiunt 8z cessant. Extat

 

