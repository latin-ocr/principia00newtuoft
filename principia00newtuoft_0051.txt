 

DEFINITIONES. >9
partes omnes conantur recedere ab axe motus, & progredientium
’ impetus oritur ex conjuncto impetu partium singularum. Motis
igitur corporibus ambientibuS, moventur quae in ambientibus rela-
tive quiescunt. Et propterea motus verus & absolutus definiri
nequit per translationem e vicinia corporum, quae tanquam quies-
centia spectantur. Debent enim corpora externa non solum tanquam
quiescentia spectari, sed etiam vere quiescere. Alioquin inclusa
omnia, praeter translationem e vicinia ambientium, participabunt
etiam ambientium motus veros; 8c sublata illa translatione non
vere quiescent, sed tanquam quiescentia solummodo spectabuntur.
Sunt enim ambientia ad inclusa, ut totius pars exterior ad partem
interiorem, vel ut cortex ad nucleum. Moto autem cortice, nu-
cleus etiam, sine translatione de vicinia corticiS, ceu pars totiuS,
movetur.

Praecedenti proprietati affinis est, quod moto loco movetur una
locatum: ideoque corpuS‚ quod de loco moto movetur, participat
etiam loci sui motum. Motus igitur omneS‚ qui de locis motis
fiunt, sunt partes solummodo motuum integrorum & absolutorum:
& motus omnis integer componitur ex motu corporis de loco suo
primo, & motu loci hujus de loco su0‚ & sic deinceps; usque dum
perveniatur ad locum immotum, ut in exemplo nautae supra me-
morato. Unde motus integri ἃ absoluti non nisi per loca immota
definiri possunt: ἃ propterea hos ad loca immota, relativos ad
mobilia supra retuli. Loca autem immota non sunt, nisi quae
omnia ab infinito in infinitum datas servant positiones ad invicem;
atque adeo semper manent immota, spatiumque constituunt quod
immobile appello,

Causae, quibus motus veri ἃ relativi distinguuntur ab invicem,
sunt vires in corpora impressae ad motum generandum. Motus verus
nec generatur nec mutatur, nisi per vires in ipsum corpus motum
impressas: at motus relativus generari & mutari potest sine viribus
impressis in hoc corpus, Sufficit enim ut imprimantur in alia solum
corpora ad quae fit relati0‚ ut iis cedentibus mutetur relatio illa, in
qua hujus quies vel motus relativus consistit. Rursum motus verus
a viribus in corpus motum impressis semper mutatur; at motus
relativus ab his viribus non mutatur necessario. Nam si eaedem
‘vires in alia etiam corpora, ad quae fit relatio, sic imprimantur, ut

