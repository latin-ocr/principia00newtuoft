LIBER TERTIUS. 481

infra jovem. Unde consequens est quod in perigaeis & periheliis,
ubi propius adsunt, descendunt saepius infra orbes martis &·inferi-
orum planetarum. ι

Confirmatur etiam propinquitas cometarum ex luce capitum. Nam
corporis coelestis a sole illustrati 81 in regiones longinquas abeuntis
diminuitur splendor in quadruplicata ratione distantiae: in duplicata

ratione videlicet ob auctam corporis distantiam a sole, & in alia

 

duplicata ratione ob diminutam diametrum apparentem. Unde si
detur & lucis quantitas & apparens diameter cometae dabitur dis-
tantia, dicendo quod distantia sit ad distantiam planetae in ratione
diametri ad diametrum directe & ratione subduplicata lucis ad lucem
inverse. Sic minima capillitii cometae anni 1682 diameter, per tubum
opticum sexdecim pedum a Flamstedz'o observata & micrometro
mensurata, aequabat 2' o''; nucleus autem seu stella in medio
capitis vix decimam partem latitudinis hujus occupabat, ideoque
lata erat tantum 11'' vel 12⁰. Luce vero Sc claritate capitis super-
abat caput cometae anni 1680, stellasque primae vel secundae magni-
tudinis aemulabatur. Ponamus saturnum cum annulo suo quasi
quadruplo lucidiorem fuisse: & quoniam lux annuli propemodum
aequabat lucem globi intermedii, & diameter apparens globi sit quasi
21'' ideoque lux globi & annuli conjunctim aequaret lucem globi
cujus diameter esset 3o'', erit distantia cometae ad distantiam saturni
ut 1 ad A 4 inverse & 12'l ad 3o'' directe,·id est, ut 24 ad 3o
seu 4 ad 5. Rursus cometa· anni 1665 mense aprili, ut auctor est
Hevelz'us‚ claritate sua pene fixas omnes superabat, quinetiam ipsum
saturnum, ratione coloris videlicet longe vividioriS. Quippe luci-
dior erat hic cometa altero illo, qui in fine anni praecedentis appa-
ruerat, & cum stellis primae magnitudinis conferebatur. Latitudo
capillitii erat quasi 6‘, at nucleus cum planetis ope tubi optici
collatus plane minor erat jove, & nunc minor corpore intermedio
saturni, nunc ipsi aequalis judicabatur. Porro cum diameter capil-
litii cometarum raro superet 8² vel 12'‚ diameter vero nuclei seu
stellae centralis sit quasi decima vel forte decima quinta pars diame-
tri capillitii, patet stellas hasce ut plurimum ejusdem esse apparentis
magnitudinis cum planetis, Unde cum lux earum cum luce saturni
non raro conferri possit eamque aliquando superet, manifestum
2 H

