12 ‚DEFJNJTJONES

hujus circularis· in vacuo quovis immenso, ubi nihil extaret externum
& sensibile quocum globi conferri possent. Si jam constituerentur
in spatio illo corpora aliqua longinqua datam inter se positionem
servantia, qualia sunt stellae fixae in regionibus coelorum: sciri quidem
non posset ex relativa globorum translatione inter corpora, utrum
his an illis tribuendus esset motus, At si attenderetur ad filum,
& deprehenderetur tensionem ejus illam ipsam esse quam motus
globorum requireret; concludere liceret motum esse globorum,
δι corpora quiescere; & tum demum ex translatione globorum
inter corpora, determinationem hujus motus colligere. Motus autem
veros ex eorum causiS‚ effectibus, & apparentibus differentiis colligere,
& contra ex motibus seu veris seu apparentibus eorum causas
& effectuS, docebitur fusius in sequentibus, Hunc enim in finem
tractatum sequentem composui.

