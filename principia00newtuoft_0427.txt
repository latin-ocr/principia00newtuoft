   

LIBER SE C UND US. 3 8 5

portionales describendO, movebitur uniformi cum motu. ⁸>Corpus

autem, quod revolvitur in orbe BE, tardius movebitur in aphelio
B 8c velocius in perihelio E, secundum leges astronomicas; cum
tamen secundum leges mechanicas materia vorticis in spatio angusti-
ore inter A & C velocius moveri debeat quarn in spatio latiore
inter D & F ,· id est, in aphelio velocius quam in periheliO. Quae
duo repugnant inter se. Sic in principio signi virginiS, ubi aphelium

'martis jam versatur, distantia inter orbes martis ἃ veneris est ad

distantiam eorundem orbium in principio signi piscium ut ternarius
ad binarium circiter, δε propterea materia vorticis inter orbes illos
in principio piscium debet esse velocior quam in principio virginis in
ratione ternarii ad binarium. Nam quo angustius est spatium per quod
eadem materiae quantitas eodem revolutionis unius tempore transit,
eo majori cum velocitate transire debet. Igitur si terra in hac
materia coelesti relative quiescens ab ea deferretur, & una circa solem
revolveretur, foret hujus velocitas in principio piscium ad ejusdem
velocitatem in principio virginis in ratione sesquialtera. Unde
solis motus diurnus apparens in principio virginis major esset quam
minutorum primorum septuaginta, 81 in principio piscium minor
quarn minutorum quadraginta Sc octo : curn tamen (experientia teste)
apparens iste solis motus major sit in principio piscium quam in
principio virginiS, & propterea terra velocior in principio virginis quam
in principio piscium. Itaque hypothesis vorticum cum phaenomenis
astronomicis omnino pugnat, ἃ non tam ad explicandos quam ad
perturbandos motus coelestes conducit. Quomodo vero motus isti
in spatiis liberis sine vorticibus peraguntur intelligi potest ex libro
primo, & in mundi systemate jam plenius docebitur.

