10 DEFINI TI ONES.

situs relativus conservetur, conservabitur relatio in qua motus rela-
tivus consistit. Mutari igitur potest motus omnis relatiVuS, ubi
verus conservatur, & conservari ubi verus mutatur ; & propterea
motus verus in ejusmodi relationibus minime consistit.

EffectuS, quibus motus absoluti & relativi distinguuntur ab
invicem, sunt vires recedendi ab axe motus circularis, Nam in
motu circulari nude relativo hae vires nullae sunt, in vero autem
ἃ absoluto majores vel minores pro quantitate motus, Si pendeat
situla a filo praelongo, agaturque perpetuo in orbem, donec filum
a contorsione admodum rigescat, dein impleatur aqua, & una cum
aqua quiescat; tum vi aliqua subitanea agatur motu contrario in
orbem, & filo se relaxante, diutius perseveret in hoc motu; super-
ficies aquae sub initio plana erit, quemadmodum ante motum vasis:
At postquam vaS, vi in aquam paulatim impressa, effecit ut haec
quoque sensibiliter revolvi incipiat; recedet ipsa paulatim a medi0,
ascendetque ad latera vasiS‚ figuram concavam induens (ut ipse
expertus sum), & incitatiore semper motu ascendet magis & magiS,
donec revolutiones in aequalibus cum vase temporibus peragendO,
quiescat in eodem relative. Indicat hic ascensus conatum rece-
dendi ab axe motUS, & per talem conatum innotescit ἃ mensura-
tur motus aquae circularis verus & absolutus, motuique relativo
hic omnino contrarius. Initio, ubi maximus erat aquae motus

relativus in vase, motus ille nullum excitabat conatum recedendi,

ab axe: aqua non petebat circumferentiam ascendendo ad latera
vasiS‚ sed plana manebat, & propterea illius verus motus circularis
nondum inceperat. Postea ver0, ubi aquae motus relativus decrevit,
ascensus ejus ad latera vasis indicabat conatum recedendi ab axe;
atque hic conatus monstrabat motum illius circularem verum per-
petuo crescentem, ac tandem maximum factum ubi aqua quiescebat
in vase relative. Quare conatus iste non pendet a translatione
aquae respectu corporum ambientium, Sc propterea motus circularis
verus per tales translationes definiri nequit. Unicus est corporis
cujusque revolventis motus vere circularis, conatui unico tanquam
proprio & adaequato effectui respondens: motus autem relativi
pro variis relationibus ad externa innumeri sunt3 ἃ relationum
instar, effectibus veris omnino destituuntur, nisi quatenus verum
illum & unicum motum participant. Unde ἃ in systemate eorum,

