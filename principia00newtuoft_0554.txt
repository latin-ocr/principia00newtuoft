512 - DE MUNDJ SYSTEMA TE

vel recta petere, si corpus fumans quiescit; vel oblique, si corpus
progrediendo loca semper deserit a quibus superiores vaporis partes
ascenderant. Et obliquitas ista minor erit ubi ascensus vaporis
velocior est: nimirum in vicinia solis ἃ juxta corpus fumans, Ex
obliquitatis autem diversitate incurvabitur vaporis columna: & quia
vapor in columnae latere praecedente paulo recentior est, ideo etiam
is ibidem aliquanto densior erit, lucemque propterea copiosius re-.

’ flectet, ἃ limite minus indistincto terminabitur. De caudarum

agitationibus subitaneis & incertiS, deque earum figuris irregularibus
quas nonnulli quandoque describunt, hic nihil adjicio; propterea quod
vel a mutationibus aeris nostri & motibus nubium caudas aliqua ex
parte obscurantium oriantur; vel forte a partibus viae lacteae, quae
curn caudis praetereuntibus confundi possint, ac tanquam earum partes
spectari. ι

Vapores autern, qui spatiis tam immensis implendis sufficiant, ex
cometarum atmosphaeris oriri posse, intelligetur ex raritate aeris
nostri. Nam ae‘r juxta superficiem terrae spatium occupat quasi 850
partibus majus quam aqua ejusdem ponderiS, ideoque aeris columna
cylindrica pedes 850 alta ejusdem est ponderis cum aquae columna
pedali latitudinis ejusdem. Columna autem aeris ad summitatem
atmosphaerae assurgens aequat pondere suo columnam aquae pedes 33
altam circiter; & propterea si columnae totius ae'reae pars inferior
pedum 850 altitudinis dematur, pars reliqua superior aequabit pon-
dere suo columnam aquae altam pedes 32. Inde vero (per regulam
multis experimentis confirmatam, quod compressio aeris sit ut pon-¹
dus atmosphaerae incumbentiS, quodque gravitas sit reciproce ut
quadratum distantiae locorum a centro terrae) computationem per
corol. prop. XXII lib.' 11 ineundo, inveni quod aer, si ascendatur a
superficie terrae ad altitudinem semidiametri unius terrestriS, rarior
sit quam apud nos in ratione longe majori, quam spatii omnis infra
orbem saturni ad globum diametro digiti unius descriptum. Ideoque
globus aeris nostri digitum unum latus, ea cum raritate quam habe-
ret in altitudine semidiametri unius terrestris impleret omnes plane-
tarum regiones usque ad sphaeram saturni & longe ultra. Proinde
curn ae‘r adhuc altior in immensum rarescat; & coma seu atmo-
sphaera cometae, ascendendo ab illius centro, quasi decuplo altior sit

