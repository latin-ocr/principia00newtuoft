168 DE MOTU CORPORUM

reliqua pro ratione distantiarum. Sunto mutuae omnium attractio- ’
nes acceleratrices ad invicem ut distantiae ductae in corpora trahentia,
ἃ ex praecedentibus facile deducetur quod corpora omnia aequalibus
temporibus periodicis ellipses variaS, circa omnium commune gravitatis-
centrum B, in plano immobili describunt. Q. E. J.

PROPOSITIO LXV. THEOREMA XXV.

Corpora plura, quorum vires decrescunt in duplicata ratione distan-
tiarum ab eorundem centris, moveri posse inter se in ellipsibus ,· ὣ*
radiis ad umbilicos ductis areas describere temporibus proportionales Α

quam proxime.

In propositione superiore demonstratus est casus ubi motus plures
peraguntur in ellipsibus accurate. Quo magis recedit lex virium a
lege ibi posita, eo magis corpora perturbabunt mutuos motus 3 neque
fieri potest, ut corpora, secundum legem hic positam se mutuo
trahentia, moveantur in ellipsibus accurate, nisi servando certam
proportionem distantiarum ab invicem. In sequentibus autem casibus
non multum ab ellipsibus errabitur.

Cas, 1. Pone corpora plura minora circa maximum aliquod ad
varias ab eo distantias revolvi, tendantque ad singula vires absolutae
proportionales iisdem corporibus, Et quoniam omnium commune
gravitatis centrum (per legum corol. quartum) vel quiescit vel
movetur uniformiter in directum, fingamus corpora minora tam parva
esse, ut corpus maximum nunquam distet sensibiliter ab hoc centro :
ἃ maximum illud vel quiescet, vel movebitur uniformiter in direc-
tum, sine errore sensibili; minora autem revolventur circa hoc
maximum in ellipsibus, atque radiis ad idem ductis describent areas
temporibus proportionales; nisi quatenus errores inducuntur, vel
per errorem maximi a communi illo gravitatis centro, vel per ac-
tiones minorum corporum in se mutu0. Diminui autem possunt
corpora minora, usque donec error iste, ἃ, actiones mutuae sint datis
quibusvis minores; atque ideo donec orbes cum ellipsibus quadrent,
ἃ areae respondeant temporibuS, sine errore, qui non sit minor
quovis dato. Q. E. O. ‘ .

