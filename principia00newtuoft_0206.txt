164 DE MOTU CORPOR UM

PROPOSITIO LX. THEOREMA XXIII.

Si corpora duo S ὣ* Ρ, viribus quadrato distantiae suae reciproce
proportionalibus, se mutuo trahentia, revolvuntur circa gravitatis
centrum commune .· dico quod ellipseos, quam corpus alterutrum P
hoc motu circa alterum S describit, axis principalis erit ad axem
principalem ellipseos, quam corpus idem P circa alterum quiescens S
eodem tempore periodico describere posset, ut summa corporum
duorum S 4- Ρ ad primum duorum medie proportionalium inter hanc

summam ὅς’ corpus illud alterum S.

Nam si descriptae ellipses essent sibi invicem aequaleS, tempora
periodica <per theorema superius) forent in subduplicata ratione
corporis S ad summam corporum S -ι- Ρ. Minuatur in hac ratione
tempus periodicum in ellipsi posteriore, & tempora periodica evadent

aequalia3 ellipseos autem axis principalis (per prop. xv) minuetur in
ratione, cujus haec est sesquiplicata, id est in ratione, eujus ratio S ad
S ÷P est triplicata; ideoque erit ad axem principalem ellipseos
alterius, ut primum duorum medie proportionalium inter S ÷P ἃ S
ad S -ι- P. Et inverse, axis principalis ellipseos circa corpus mobile
descripta: erit ad axem principalem descriptae circa immobile, ut
S ÷P ad primum duorum medie proportionalium inter S ÷P & S.

Q. E. D.

PROPOSITIO LXI. THEOREMA XXIV.

Si corpora duo viribus quibusvis se mutuo trahentia, neque alias
agitata vel impedita, quomodocunque moveantur ,· motus eorum
perinde se habebunt, ac si non traherent se mutuO, sed utrumque a
corpore tertio in communi gravitatis centro constituto viribus iisdem
traheretur. Et virium trahentium eadem erit lex respectu distantia·
corporum a centro illo communi atque respectu distantia· totius inter

corpora.

