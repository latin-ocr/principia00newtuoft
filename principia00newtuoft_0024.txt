xviii EDJTORJS PRAEFA ΠΟ.

quam quos ipsa tribuit natura. Verum ubi licentiam sibi assumunt,
ponendi quascunque libet ignotas partium figuras & magnitudineS,
incertosque· situs & motus ; quin & fingendi fluida quaedam occulta,
quae corporum poros liberrime permeent, omnipotente praedita sub-
tilitate, motibusque occultis agitata; jam ad somnia delabuntur,
neglecta rerum constitutione vera: quae sane frustra petenda est ex
fallacibus conjecturiS‚ cum vix etiam per certissimas observationes
investigari possit. Qui speculationum suarum fundamentum desu-
munt ab hypothesibus; etiarnsi deinde secundum leges mechanicas
accuratissime procedant; fabulam quidem elegantem forte & venus-
tam, fabulam tamen concinnare dicendi sunt.

Relinquitur adeo tertium genuS‚ qui philosophiam scilicet expe-
rimentalem profitentur. Hi quidem ex simplicissimis quibus possunt
principiis rerum omnium causas derivandas esse volunt ε nihil autem
principii loco assumunt, quod nondum ex phaenomenis comproba-
tum fuerit. Hypotheses non comminiscuntur, neque in physicam
recipiunt, nisi ut quaestiones de quarum veritate disputetur. Duplici
itaque methodo incedunt, analytica & synthetica. Naturae vires
legesque virium simpliciores ex selectis quibusdam phaenomenis
per analysin deducunt, ex quibus deinde per synthesin reliquorum
constitutionem tradunt. Haec illa est philosophandi ratio longe
optima, quam prae caeteris merito amplectendum censuit celeberrimus
auctor noster. Hanc solam utique dignam judicavit, in qua excolenda
atque adornanda operam suam collocaret. Hujus igitur illustrissi-
mum dedit exemplum, mundani nempe systematis explicationem e
theoria gravitatis felicissime deductam. Gravitatis virtutem universis
corporibus inesse suspicati sunt vel finxerunt alii: primus ille 8ε
solus ex apparentiis demonstrare potuit, & speculationibus egregiis
firmissimum ponere fundamentum.

Scio equidem nonnullos magni etiam nominis virOS, praejudiciis ,
quibusdam plus aequo occupatOS, huic novo principio aegre assentiri
potuisse, 81 certis incerta identidem praetulisse. Horum famam
vellicare non est animus: tibi potiuS, benevole lector, illa paucis
exponere lubet, ex quibus tute ipse judicium non iniquum feras,

Igitur ut argumenti sumatur exordium a simplicissimis & proximis ;
dispiciamus paulisper qualis sit in terrestribus natura gravitatiS, ut
deinde tutius progrediamur ubi ad corpora caelestia, longissime a se-

