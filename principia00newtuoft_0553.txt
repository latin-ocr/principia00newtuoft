 

LIBER TERTIUS. Ι 51 1

meta anni 1577 Dec. 29 versabatur ‘in 3< ggr. 41' curn latitudine boreali
282‘· 40' sole etiam existente in νς 18⁸¹· '26' circiter. Utroque in casu
terra versabatur in eodem loc0, & cometa apparebat in eadem coeli
parte: in priori tamen casu cauda cometae (ex meis & aliorum
observationibus) declinabat angulo graduum 4} ab oppositione solis
aquilonem versus; in , posteriore vero (ex observationibus Tyclwnz‘s)
declinatio erat graduum 21 in austrum. Igitur repudiata coelorum
refractione superest ut phaenomena caudarum ex materia aliqua lucem·
reflectente deriventur. ·

Caudas autem a capitibus oriri & in regiones a sole aversas
ascendere confirmatur ex legibus quas observant. Ut quod in planis
orbium cometarum per solem transeuntibus jacentes deviant ab
oppositione solis in eas semper parteS, quas capita in orbibus illis
progredientia relinquunt. Quod spectatori in his planis constituto
apparent in partibus a sole directe aversis; digrediente autem specta-
tore de his planiS‚ deviatio paulatim sentitur, & indies apparet major. ·
Quod deviatio caeteris paribus minor est ubi cauda obliquior est ad
orbem cornetae, ut & ubi c‘aput cometae ad solem propius accedit;
praesertim si spectetur deviationis angulus juxta caput cometae. Prae-
terea quod caudae non deviantes apparent rectae, deviantes autem
incurvantur. Quod curvatura major est ubi major est deviatio, &
magis sensibilis ubi cauda caeteris paribus longior est ε nam in -brevi-
oribus curvatura aegre animadvertitur, Quod deviationis angulus
*minor est juxta caput cometae, major juxta caudae extremitatem
alteram, atque ideo quod cauda convexo sui latere partes respicit a
quibus fit deviati0‚ quaeque in recta sunt linea a sole per caput
cometae in infinitum ducta. Et quod caudae quae prolixiores sunt
Sc latioreS, & luce vegetiore micant, sint ad latera convexa paulo
splendidiores ἃ limite minus indistincto terminatae quam ad concava.
Pendent igitur phaenomena caudae a motu capitiS, non autem a regione
coeli in qua caput conspicitur; ἃ propterea non fiunt per refractionem
coelorum, sed a capite suppeditante materiam oriuntur. Etenim ut
in aere nostro fumus corporis cujusvis igniti petit superiora, idque
vel perpendiculariter si corpus quiescat, vel oblique si corpus move-
atur in latus: ita in coelis, ubi corpora gravitant in solem, fumi &
vapores ascendere debent a sole (uti jam dictum est) 81 superiora

