 

LIBER TERTIUS. 509

vapores & exhalationes omnisque materia volatilis statim consumi
ac dissipari debuissent.

Cometa igitur in perihelio suo calorem immensum ad solem con-
cepit, & calorem illum diutissime conservare potest. Nam globus
ferri candentis digitum unum latus calorem suum omnem spatio
horae unius in aere consistens vix amitteret. Globus autem major ·
calorem diutius conservaret in ratione diametri, propterea · quod
superficies (ad cujus mensuram per contactum aeris ambientis refrige-
ratur) in illa ratione minor ‘est pro quantitate materiae suae calidae
inclusae. Ideoque globus ferri candentis huic terrae aequaliS, id est,
pedes plus minus 4ooooooo latuS, diebus totidem & idcirco annis
50000, vix refrigesceret. Suspicor tamen quod duratio caloris ob
causas latentes, augeatur in minore ratione quam ea diametri: &
optarim rationem veram per experimenta investigari.

’ Porro notandum est quod cometa mense Decembri, ubi ad solem
modo incaluerat, caudam emittebat longe majorem & splendidiorem>
quam antea mense Novembri, ubi perihelium nondum attigerat. Et
universaliter caudae omnes maximae & fulgentissimae e cometis ori-
untur statim post transitum eorum per regionem soliS. Conducit
igitur calefactio cornetae ad magnitudinem caudae. Et inde colligere
videor quod cauda nihil aliud sit quam vapor longe tenuissimus
quem caput seu nucleus cometae per calorem suum emittit.

Caeterum de cometarum caudis triplex est opinio; eas vel jubar
esse solis per translucida cometarum capita propagatum, vel oriri
ex refractione lucis in progressu ipsius a capite cometae in terram,
vel denique nubem esse seu vaporem a capite cometae jugiter surgen-
tem & abeuntem in partes a sole aversas, Opinio prima eorum est
qui nondum imbuti sunt scientia rerum opticarum. Nam jubar solis
in cubiculo tenebroso non cernitur, nisi quatenus lux reflectitur e
- pulverum 8c fumorum particulis ‚per aerem semper volitantibus:
ideoque in aere fumis crassioribus infecto splendidius est & sensum
fortius ferit; in aere clariore tenuius est & aegrius sentitur: in coe-
lis autem sine materia reflectente nullum esse potest. Lux non cer-
nitur quatenus in jubare est, sed quatenus inde reflectitur ad oculos
nostros, Nam visio non fit nisi per radios qui in oculosimpingunt.
Requiritur igitur materia aliqua reflectens in regione caudae, ne

