 

LIBER TERTIUS. 513 .

quam superficies nuclei, deinde cauda adhuc altius ascendat, debebit
cauda esse quam rarissima. Et quamvis ob longe crassiorem corne-

tarum atmosphaeram, magnamque corporum gravitationem solem
versuS‚ 81 gravitationem particularum ae'ris & vaporum in se mutu0,

fieri possit ut aer in spatiis coelestibus inque cometarum caudis
non adeo rarescat; perexiguam tamen quantitatem ae‘ris & vaporum
ad omnia illa caudarum phaenomena abunde sufficere, ex hac com-
putatione perspicuum est. Nam & caudarum insignis raritas col-
ligitur ex astris per eas translucentibus, Atmosphaera terrestris luce
solis splendens crassitudine sua paucorum milliarium & astra omnia
& ipsam lunam obscurat & extinguit penitus: per immensam vero
caudarum crassitudinem, luce pariter solari illustratam, astra minima
sine claritatis detrimento translucere noscuntur. Neque major esse
solet caudarum plurimarum splendor, quam aeris nostri in tenebroso
cubiculo latitudine digiti unius duorumve lucem solis in jubare reflec-
tentis,

Quo temporis spatio vapor a capite ad terminum caudae ascendit,
cognosci fere potest ducendo rectam a termino caudae ad solem, &
notando locum ubi recta illa trajectoriam secat. Nam vapor in
termino caudae, si recta ascendat a sole, ascendere coepit a capite,
quo tempore caput erat in loco intersectionis At vapor non recta
ascendit a sole, sed motum· cometae, quem ante ascensum suum
habebat, retinendo & cum motu ascensus sui eundem componendo
ascendit oblique. Unde verior erit problematis solutio, ut recta illa,
quae orbem secat, parallela sit longitudini caudae, vel potius (ob motum
curvilineum cometae> ut eadem a linea caudae divergat. Hoc pacto
- inveni quod vapor, qui erat in termino caudae Jan. 2 5, ascendere
coeperat a capite ante Dec. 1 1, ideoque ascensu suo toto dies plus 45
consumpserat. At cauda illa omnis quae Dee. 10 apparuit ascenderat
spatio dierum illorum duorum, qui a tempore perihelii cometae elapsi
fuerant. Vapor igitur sub initio in vicinia solis celerrime ascen-
debat, & postea cum motu per gravitatem suam semper retardato
'ascendere pergebat; & ascendendo augebat longitudinem caudae:
cauda autem, quamdiu apparuit, ex vapore fere omni constabat, qui
a tempore perihelii ascenderat; & vapor, qui primus ascendit ἃ
terminum caudae composuit, non prius evanuit quam ob nimiam suam

tam a sole illustrante quam ab oculis nostris distantiam videri desiit.
2 K

