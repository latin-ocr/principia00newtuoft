 

LIBER PRIMUS 1 87

B trahit etiam caetera A, C, D, &a viribus quae sunt reciproce ut
quadrata dzktantz'arum a trahente .· erunt absolutae corporum trahen-
tium A, B vires ad invicem, ut sunt ipsa corpora A, B, quorum
sunt vires.

Nam attractiones acceleratrices corporum omnium B, C, D ver-
sus A, paribus distantiiS, sibi invicem aequantur ex hypothesi ; &

’ similiter attractiones acceleratrices ‘corporum omnium versus B,

paribus distantiiS, sibi invicem aequantur. Est autem absoluta vis
attractiva corporis A ad vim absolutam attractivam corporis B, ut
attractio acceleratrix corporum omnium versus A ad attractionem
acceleratricem corporum omnium versus B, paribus distantiis; &
ita est attractio acceleratrix corporis B versus A, ad attractionem
acceleratricem corporis A versus B. Sed attractio acceleratrix
corporis B versus A est ad attractionem acceleratricem corporis A
versus B, ut massa corporis A ad massam corporis B,· propterea
quod vires motrice5‚ quae (per definitionem secundam, septimam &
octavam) sunt ut vires acceleratrices & corpora attracta conjunctim,
hic sunt (per motus legem tertiam) sibi invicem aequales, Ergo
absoluta vis attractiva corporis A est ad absolutam vim attractivam
corporis B, ut massa corporis A ad massam corporis B. Q. E. D.
Corol. 1. Hinc si singula systematis corpora A, B, C, D, Sco,
seorsim spectata trahant caetera omnia viribus acceleratricibuS, quae
sunt reciproce ut quadrata distantiarum a trahente; erunt corporum
illorum omnium vires absolutae ad invicem ut sunt ipsa corpora,
Corol. 2. Eodem argumento, si singula systematis corpora A, B,
C, D, &c seorsim spectata trahant caetera omnia viribus accelera-
tricibuS, quae sunt vel reciproce, · vel directe in ratione dignitatis
cujuscunque distantiarum a trahente, quaeve secundum legem quam-
cunque communem ex distantiis ab unoquoque trahente definiuntur;
constat quod corporum illorum vires absolutae sunt> ut corpora. >
Corol. 3. In systemate corporum, quorum vires decrescunt in
ratione duplicata distantiarum, si minora circa maximum in ellipsibus,
umbilicum communem in maximi illius centro habentibus quam

. fieri potest accuratissimis revolvantur; & radiis ad maximum illud

